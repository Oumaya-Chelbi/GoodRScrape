____Kitaplardaki alt çizme aracım Stabilo Luminator portakal rengi. Fiyatı 35 tl; sağlam kazık yani. Yöntemim romanlarda satırların altını çizmek ve bu satırların bulunduğu sayfanın üst köşesini kalemle işaretlemek. Çok kısa öykü ve şiirlerde ise beğendiğim şiirin sadece başlangıç sayfasının sağ ya da sol üst köşesini bu forsforlu kalemle boyamak. Kitabı elinize alınca yukardan hangi sayfalar işaretlenmiş hemen anlaşılıyor. Tıraşı kesip bu kitaba gelirsek, ilk önce elime aldım fosforluyu ama her şiiri işaretlemek gerekince anlamını yitirdi. Bu yüzden bıraktım ben de. Tamamen müthiş şiirlerle dolu bir kitap. Anlatmam zor. Ayrıca çevirmen de, o eski meseleyi, şiirin çeviride kaybolmasını en aza indirmeyi başarmış sanırım. Kesinlikle alın okuyun.____Kitabı bitirmeden yazdığım yukarıdaki yorumlara eklemem gereken bir şey var. Kitabın ikinci kısmı sayılacak bir bölümünde iki tane şiir-düzyazı gibi iki manzume var. İkisi de birbirinden dandik ve sıkıcı, cidden çekilmez bir şey. Şiirler iyi ama bu manzuma denen zırvalar berbat. Onları hiç katmıyorum. Bana güvenin, doğrudan atlayın, bir şey kaybetmezsiniz.