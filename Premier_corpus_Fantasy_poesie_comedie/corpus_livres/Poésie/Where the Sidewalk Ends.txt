من به یک سری از دلایل، انگیزه های زیادی ندارم برای اینکه بچه ای از خون و ریشه های خودم داشته باشم. بچه ها رو دوست دارم، حتی تربیت کردن بچه هم مشکلی نیست، مشکل از همون پله اول سرچشمه می گیره، اینکه 50 درصد از مسئولیت اومدن یه انسان جدید به این جهان رو بر عهده بگیری و به این نتیجه برسی که قادر به این خواهی بود که این جهان رو اونقدر خوب برای بچه ـت رقم بزنی که اومدنش بهتر از نیومدنش باشهاما از وقتی با کتاب های شل سیلوراستاین آشنا شدم، به جرأت می تونم بگم که علاقه خیلی بیشتری به ایده بچه داشتن پیدا کردم. حین خوندن کتاب هاش، این ایده که که ساعت 11 شب، یه بچه 5 ساله رو ببری توی اتاق خوابش، روشنایی اتاقش رو خاموش کنی، شبخواب ـش رو روشن کنی و براش از شعرهای عمو شلبی بخونی تا خوابش ببره رهام نمی کنه. شعرهای سیلوراستاین به بزرگترین انگیزه ـم از بچه داشتن تبدیل شده و این مبالغه نیستبه این فکر می کنم که بچه ای که این شعرها رو از همون دوران خردسالی براش خونده باشن و این مضامین توی ضمیرش نقش بسته باشه، چقدر می تونه سطح فکری بالاتری از هم سن و سال هاش داشته باشه و چقدر می تونه در آینده برای "زمین" مفید باشه. مضامینی که سیلوراستاین بهشون پرداخته انقدر متنوع و زیادن که حتی از تمام چیزهایی که شما به عنوان والدین قراره به بچه یاد بدید هم بیشتره و کامل تره! و جالب این جاست که بعضی هاشون انقدر عمیق هستن که حتی واسه منِ 21 ساله هم آموزنده هستن. یکی از شعرهایی که حس کردم خودم هم می تونم ازش یاد بگیرم این بود:Just ME, Just MeSweet Marie, she loves just me(she also loves Maurice McGhee)No she don't, she loves just me(She also loves Louise Dupree)No she don't, she loves just me(She also loves the willow tree)No she don't, she loves just me(Poor, poor fool, why can't you seeShe can love others and still love thee)من حداقل تا یکی دو سال پیش توی درک و هضم مضمومنی که توی شعر بالا بهش پرداخته شده عاجز بودم و آدمایی رو هم می شناسم که این مشکل رو دارن، بنابراین این نشون میده که شعرهای سیلوراستاین با اینکه در وهله اول برای بچه ها نوشته شدن، ولی مخاطبشون می تونه خیلی خیلی گسترده تر از "فقط بچه ها" باشهواقعاً باور دارم که اگه مردم دنیا شعرهای سیلوراستاین رو مثل یه قرارداد نا نوشته از همون بچگی برای بچه هاشون بخونن، مفهوم دنیایی ازصلح و یه حسی مثه نفرت از جنگ و خون ریزی توی ذهن ها بچه ها نقش می بنده و شاید یه دنیای بهتر رو داشته باشیم. این شعر رو بخونید مثلاً:Hug O' WarI will not play at tug o' war,I'd rather play at hug o' war,Where everyone hugsInstead of tugs,Where everyone gigglesand rolls on the rug,Where everyone kisses,And everyone grins,And everyone cuddles,And everyone wins.و هر شعر هم نقاشی خاص خودش رو داره که برای بچه هایی که سواد خوندن کتاب رو ندارن، جذابیت مضاعف ایجاد می کنه و بن مایه شعر رو می تونن از نقاشی مربوط به شعر درک کننمن خودم جزء اون بچه های خوش شانسی بودم که پدر مادرم و عمه عزیزم توی بچگی برام کتاب داستان می گرفتن و می خوندن و با کتاب بزرگ شدم. با این وجود، کتاب داستان هایی که من خوندم این درجه از غنا رو نداشتن. کتاب داستان های اوایل دهه هفتاد بودن که معمولاً حول محور "حسن کچل" می چرخیدن و الان تنها چیزی که ازشون یادم مونده اینه:کچل کچل کلاچهروغن کله پاچهکه اینجا شاید نویسنده می خواست این پیام رو بده که نباید کچل ها رو مسخره کرد به خاطر مو نداشتنشون، ولی بر عکس این شعره توی ضمیر ناخودآگاه نقش می بست و هر وقت یه آدم کچل یا بچه ای که موهاش رو زده بودن رو می دیدم، این شعره رو می خوندم!این کتاب رو از یه حراجی پیدا کردم و دلیل اینکه خریدمش هم دو زبانه بودنش (یه طرف متن اصلی، یه طرف متن ترجمه شده) بود. پیشنهادم اینه که هر نوع شعر خارجی رو اگه به زبان اصلی نمی خونید، حتی الامکان به صورت دو زبانه بخونید و فقط به متن فارسی اکتفا نکنید. همه ـمون می دونیم که ترجمه شعر چقدر کار سختیه و چقدر از زیبایی ها و احساسات اصیل شعر در ترجمه از بین میره یا تغییر می کنه. به شخصه قسمت انگلیسی کتاب رو خوندم، ولی ترجمه ها هم خیلی خیلی عالی صورت گرفته بود و حتی یک اشکال ترجمه هم توش پیدا نکردم. نسخه من از نشر "هوای تازه" و با ترجمه "رضی خدادادی" بود.در پایان، یکی از شعرهای کوتاه و زیبای کتاب رو به عنوان حسن ختام می نویسم:LISTEN TO THE MUSTN'TSListen to the MUST'NTS, child,Listen to the DON'TSListen to the SHOULDN'TSThe IMPOSSIBLES, the WON'TSListen to the NEVER HAVESThen listen close to me_Anything can happen, child,ANYTHING can be