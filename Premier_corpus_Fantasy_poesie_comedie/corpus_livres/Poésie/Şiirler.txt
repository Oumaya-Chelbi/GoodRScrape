Elif kara taştan bir köyde yaşıyor,Bir damın sazı, bir ocağın ateşi;Her akşam kanlarla batan bir güneşiBaşında ağır bir taç gibi taşıyor.Süt emmiş Elif en eski destanlardan,Masalların altın beşiğinde uyumuş;Elif bir mağrada geçmiş zamanlardanUğrun uğrun esen ninniyle büyümüş.Ne kadar güzelsin Elif, dağın kızı!Derin ıssızlığın kokusuz çiçeği!Ey, sevincinde bir büyük geleceğiMuştulayan içki, bin yılın kımızı!Elbet bir ömre tek sözüdür kaderinAğrı nın ak şafağı söken alnındaMutlu kıyıları kayıp cennetlerin,Elif sonsuza gebe kız, tek tanrıça!.Şiirin ne kadar öznel olduğunu her şiir kitabı okuyuşumda daha iyi anlıyorum. Ahmet Muhip Dıranas merak ettiğim bir şairdi. Kendisi edebiyatta da adı bolca geçen isimlerden olduğundan beklentim de haliyle fazlaydı. İlginç bir şekilde tam anlamıyla beğendiğim tek bir şiirine rastlayamadım. Bazıları hoşuma gider gibi oldu ancak bir yerden sonra yine etkisini kaybetmiş gibi hissettirdi. Çoğu şiirinde benzer bir havaya rastladım, güzeldi ama bana bir anlam ifade etmiyordu daha doğrusu anlamını bana aktarmayı başaramıyordu. Dediğim gibi edebiyat fazlasıyla şahsi ve şiir bunun da ötesinde bir yapıya sahip. Belki yanlış bir zamanda okudum belki de ne zaman okursam okuyayım aynı düşüncelerle okuyacağım. Herkesin şiir zevki bambaşka o yüzden merak edenler yine de bakabilir. Normalde ne zaman bir şiir kitabı okusam içerisinde sevdiğim bir şiiri alıntı olarak koyarım. Bu kitapta öyle bir durum olmayınca adıma yazdığı şiire yer vermeye karar verdim.