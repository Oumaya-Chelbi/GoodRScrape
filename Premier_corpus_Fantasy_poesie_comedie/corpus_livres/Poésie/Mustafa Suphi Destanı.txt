TKP'yi 10 Eylül 1920 günü Sovyet Azerbaycanı'nın başkenti Bakû'de, Komünist Enternasyonal 1. Doğu Halkları Kurultayı sırasında dünyaya ilân eden Türkiye Komünist Partisi Kurucu Genel Sekreteri Mustafa Suphi ile ilgili yazılmış çok az kitaptan biri de, bir Destan, "Asya-Afrika Yazarlar Birliği Lotus Ödülü" Sahibi, Türkiye Yazarlar Sendikası Başkanı Değerli Şair Ataol Behramoğlu'nun yazdığı "Mustafa Suphi Destanı" yıllar sonra Tekin Yayınevi'nce yeniden yayınlanmıştı! "Mustafa Suphi Destanı", Ataol Behramoğlu'nun bir Tarihçi titizliği ile yazdığı bir "tarih-şiir". Mustafa Suphi'nin biyografini soruşturan Ataol Behramoğlu, 1. Dünya Savaşı sonrası Lenin'in 1919 yılında Komünist Enternasyonal'i ilân etmesi ile, Mustafa Suphi'nin de arkadaşları ile Türkiye Komünist Partisi'ni ilânının öykülerini destanlaştırıyor! Mustafa Suphi, Ethem Nejat, TKP Kurucu Merkez Komite Üyeleri, daha sonra, Mustafa Kemal Paşa liderliğindeki Ulusal Kurtuluş Savaşı'na katılmak, 1. Meclis çalışmalarında yer almak, TKP'nin Mustafa Kemal Paşa liderliğine duyduğu saygıyı da göstermek için Kâzım Karabekir Paşa'nın dâvetleri ile önce Erzurum'a, sonra da Trabzon'a gelmişlerdi, Ataol Behramoğlu, "Mustafa Suphi Destanı"nda TKP Kurucu Merkez Komitesi'nin Bakû'den Erzurum'a, Trabzon'a yaptıkları yolculuğu anlatıyor. Ataol Behramoğlu, "Mustafa Suphi Destanı"nda, Ulusal Kurtuluş Savaşı yıllarında, 1917 Sovyet Ekim Devrimi sonrası, Komünist Enternasyonal'in örgütlendiği bir dünyanın şiirlerini yazıyor!