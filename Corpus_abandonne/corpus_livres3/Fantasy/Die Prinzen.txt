Premessa: ho letto la saga nel volume unico quindi qui sotto ci sono tre recensioni distinte e poi una conclusione finale su tutto quanto.Il principe prigionieroTrama: Damen è un guerriero e un eroe per il suo popolo, nonché il legittimo erede al trono di Akielos. Ma quando il fratellastro si impadronisce del potere, Damen viene catturato, privato del suo nome e spedito a servire il principe di una nazione nemica come schiavo di piacere.La saga del “Principe prigioniero” è nella mia tbr da molti mesi, e ciò che mi affascinava di più era quanto fosse controversa: ero curiosa di capire perché fosse così tanto dibattuta.Ora capisco perché: già da questo libro si trovano tutti quegli elementi che possono disturbare il lettore. Prima di tutto ci troviamo in un mondo in cui la schiavitù sessuale – in diverse forme a seconda del paese in cui ci troviamo – è ammessa. Già di per sé questo non può essere un tema facile. Inoltre, molte scene sono anche grafiche e quindi non consiglio questo libro per chi ha stomaci delicati.Eppure, non ho mai trovato in questo primo volume la romanticizzazione della schiavitù sessuale o dello stupro. Certo, comunque bisogna capire e comprendere che, a livello sociale, i protagonisti sono abituati a un mondo del genere. Siamo in un mondo diverso dal nostro. La sensibilità è diversa. Ma Damen, di cui leggiamo il pov, principe divenuto schiavo di piacere dopo essere stato tradito dal fratello, è in una corte che non è la sua, con usi e costumi diversi dai suoi, e quindi vede tutto in un’ottica molto critica. Non giustifica mai. Non perdona mai.Inoltre, per me i personaggi sono costruiti molto bene. Sia Damen che Laurent, sia le comparse che girano intorno a loro, sono personaggi la cui caratterizzazione viene fuori pagina dopo pagina, senza che ci venga detto tutto virgola per virgola, ma ci viene mostrato come sono fatti e come funziona la loro mente. Laurent, in particolare, sta sempre un passo avanti al lettore, è scaltro, furbo, spietato e geniale. Il personaggio perfetto da inserire in una corte governata da intrighi politici.Ecco, secondo me questo è il lato più interessante del libro: le macchinazione e gli intrighi di corte. Laurent serve a Damen per i suoi scopi, e forse anche il viceversa, e quindi pur odiandosi, pur disprezzandosi, attraverso le loro conversazioni e i loro incontri riusciamo a guardare il palazzo e i suoi orridi segreti da angolazioni diverse.Tutto ciò è descritto da uno stile di scrittura senza fronzoli, diretto in una maniera che spiazza, e non in senso negativo. Non abbellisce le cose brutte, arriva al cuore di ogni questione e ti tiene incollato alle pagine.Detto ciò, comunque si sente che è il primo libro di una trilogia. Ho trovato alcune cose troppo accennate. Per esempio, mi sarebbe piaciuto sapere di più delle differenze tra la cultura di Akielos e di Vere, che è sì stata analizzata, ma SOLO in funzione degli schiavi di piacere e dell’apparenza. Perché Akielos è fatta com’è fatta e Vere è fatta com’è fatta? Cos’ha portato i due popoli ad essere eterni nemici? Differenze ideologiche? Stati adiacenti desiderati? Una religione? Credenze diverse?Insomma: si vede che l’autrice si è concentrata molto sulle dinamiche mentali, sulla caratterizzazione dei personaggi, e sulle dinamiche interne al palazzo. Ma spero con i prossimi libri di avere uno sguardo più ampio su questo mondo.Concludo con un’altra punta di merito: l’autrice poteva affrettare le cose tra Damen e Laurent e inserire una forzata dinamica amorosa già in questo libro. Invece noi lettori percepiamo il potenziale ma non vediamo mai il passo più lungo della gamba. E questo l’ho trovato veramente funzionale. Come è funzionale la conclusione, che ci apre uno scenario davvero interessante e che fa venire voglia di passare subito al secondo volume.Sono felice di non aver ascoltato i pregiudizi su questa saga, perché si preannuncia un bellissimo viaggio.Quattro stelline su cinque.La mossa del principeTrama: Con i loro due paesi sull'orlo di una guerra, Damen e il suo nuovo padrone, Laurent, dovranno lasciarsi alle spalle gli intrighi del palazzo e concentrarsi sulle più ampie forze del campo di battaglia mentre viaggiano verso il confine per scongiurare un complotto fatale.Questo libro sta risucchiando tutto il mio tempo libero. Appena ho un secondo prendo in mano questa saga e m’immergo. È da tanto che non mi capitava che un libro entrasse anche nella mia quotidianità, che occupasse anche i momenti in cui non sto effettivamente leggendo. Se non leggo, penso a questa saga. E questo dimostra già di per sé quanto sia magnetico, accattivante, interessante.Ma non è solo questo: questo secondo volume fa un passo in più rispetto al libro precedente. Se prima avevo avuto la sensazione di non avere una visuale completa, ma molto ridotta e concentrata su poche stanze e poche persone, ora ho uno sguardo molto più ampio.Il principe Laurent di Vere è stato mandato al confine dallo zio reggente, e deve fronteggiare diversi pericoli. In questo romanzo i personaggi viaggiano. Si spostano geograficamente e scoprono diverse culture. Si siedono ogni sera aprendo le mappe e studiando la geografia per capire come fronteggiare il prossimo attacco. In questo volume Laurent è il principe e Damen è lo schiavo, ma più che uno schiavo è qualcuno su cui Laurent può fare affidamento, perché un’alleanza è l’unica cosa che può aiutare entrambi a raggiungere i propri obiettivi.Questo romanzo è equilibrato: non sono mai troppe le scene di guerra, non sono mai troppe le scene a tu per tu tra i due protagonisti. È un giusto bilancio che rende la trama ricca e avvincente, e la loro relazione mai troppo affrettata. È il manuale perfetto per quello che viene chiamato slow burn [ slow burn = combustione lenta; un'attrazione per qualcuno che non è istantanea, ma cresce nel tempo; un genere in cui i due personaggi coinvolti romanticamente ci mettono molto tempo per avvicinarsi l’uno all’altro in quel senso].I personaggi sono veramente ben caratterizzati, sono dei personaggi a tutto tondo, con le loro motivazioni, con i loro valori, con il loro passato. Le dinamiche non li portano MAI a essere fuori dal personaggio, nell’interazionarsi rimangono sempre fedeli a loro stessi.Inoltre, gli intrighi politici sono credibili. Quando i personaggi riescono in qualcosa non è mai dato da una fortuna sfacciata, da un deus ex machina, ma è sempre verosimile. Pur non essendo la trama di fondo particolarmente complessa, gli effetti delle scelte prese dalle pedine di questa guerra intessono una tela ricca di elementi. Mai banali, mai scontati.Per quanto riguarda lo stile di C.S. Pacat, sono sempre più estasiata. Descrive paesaggi, combattimenti, dialoghi e momenti nello stesso modo diretto e crudo. Non mette fronzoli, eppure crea poesia anche dietro a brevi scambi di battute. Inoltre, non sono una fan assidua del genere erotico, ma il modo in cui le dinamiche sessuali sono descritte in questo romanzo non sono MAI volgari, mai troppe; delicate, vere, ma allo stesso tempo non lasciano nemmeno niente all’immaginazione.La cosa incredibile è che da una parte volevo divorarmi ogni singola parola (e l’ho fatto), perdendo anche il sonno. Ma allo stesso tempo, sento il bisogno di tornare indietro e rileggere certe scene, certe dinamiche, assaporarle bene e contemplarne la bellezza.Non sono mai stata più sicura di così: 5/5L’ascesa dei reTrama: Damianos di Akielos è tornato. Ora che la sua identità è stata svelata, Damen deve affrontare il suo padrone, Laurent, come Damianos di Akielos, l'uomo che il principe di Vere ha giurato di uccidere. Sull'orlo di una battaglia epocale, il futuro dei loro due regni è in bilicoLa mossa del principe si chiude con un grandissimo cliffhanger, ed è compito del terzo volume di questa serie riuscire a gestirlo nel modo più appropriato, dispiegando tutto nel modo giusto e dando una degna conclusione a questa splendida storia.A parer mio, fa la sua sporca figura.L’inizio è un po’ lento, come sinceramente non mi sarei aspettata sarebbe stato. Il libro precedente, infatti, è caratterizzato da una velocità costante, che rende impossibile voler staccare gli occhi dalle pagine. Invece, nonostante le complicate situazioni politiche che abbiamo davanti all’inizio del terzo volume, l’autrice si prende molto con calma. Ed è questo l’unico motivo per cui questo romanzo si prende mezzo punticino in meno di quello prima, perché alcune scene iniziali le ho trovate un po’ statiche, non si andava avanti.Ma comunque, la lettura era più che godibile.Al di là di questo difetto “di ritmo”, la conclusione della saga mi è piaciuta molto. Non ho trovato un’abbondanza di scene romance, né un’abbondanza di intrighi politici: questi due elementi vanno solo ad intrecciarsi, e a far scaturire altre conseguenze. I personaggi continuano a rimanere molto ben caratterizzati, sono sì fedeli ai loro stessi che abbiamo conosciuti, ma c’è uno scavo psicologico ancora più profondo. Certe carte vengono scoperte e, conoscendo tutta la verità, ci sembra di conoscere totalmente Damen e Laurent.Il finale della trilogia è un finale troncato, tronco, non so come definirlo nel modo più tecnico, ma così com’è stato mi è piaciuto. So che molti l’hanno trovato affrettato, volevano più dettagli o più momenti post risoluzione degli eventi. Ma invece a me piace proprio questo climax, questo crescersi e crescersi di tensione, che si conclude poi con la promessa della serenità, senza vederla in atto. L’ho trovato coerente con il tono e lo stile adottato da C.S. Pacat, che non è mai risultata stucchevole anche nei momenti d’incontro dei due personaggi.Lo stile si conferma sempre sublime, mi ha davvero del tutto catturata.Voto: 4.5/5Ho già speso moltissimi complimenti per questa saga, che ha conquistato a forza un grande posto nel mio cuore. Mi ha fatto sentire completamente alienata dal resto del mondo – in un modo più che positivo – e questo già conferisce merito.Ma voglio aggiungere una cosa: a mio avviso è da leggere come un unico volume. Perché 1) ti viene voglia di leggere i tre libri uno dietro l’altro e a un certo punto neanche riesci a distinguere quali cose avvengono nel primo, quali nel secondo, quali nel terzo. 2) Sono talmente continuativi che per me è come se fossero un tutt’uno. Non c’è disparità, non c’è uno che è nettamente migliore degli altri. Io ho preferito il secondo per determinati elementi, ma lo scarto con gli altri non è enorme.Quindi, coerentemente con ciò appena detto, mi appresto a dare una valutazione unica di tutta la saga per intero, che non può essere che il massimo, al di là della media matematica. È una saga coerente, scritta bene, ben riuscita, con dei Personaggi con la p maiuscola e una capacità di smuoverti indescrivibile.5 stelline su 5.