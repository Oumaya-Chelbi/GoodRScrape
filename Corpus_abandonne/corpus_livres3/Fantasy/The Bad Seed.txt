" دیگر نمی خندیدم . توی خودم بودم . بی هدف پرسه می زدم . دوست کسی نبودم و از چشم همه افتاده بودم . دلم می خواست گم شوم . توی یک قوطی نوشابه زندگی می کردم . اصلا برایم اهمیتی نداشت تازه خیلی هم جایم خوب بود . "تا حالا با یه تخمه همذات پنداری نکرده بودم که اونم اتفاق افتاد !چرا این کتابا انقدر در عین سادگی عمیقن ؟دلم خواست مربی مهدکودک بشم و برای بچه ها بخونمش . وسط خوندن یهو بغضم بگیره و به صورت های معصومشون نگاه کنم . صدام رو صاف کنم و بگم ما آدما نه بد مطلقیم و نه خوب مطلق . یهو یکی از وسط کلاس دستش رو بالا ببره و بپرسه : مطلق یعنی چی ؟ و با حوصله بهش جواب بدم .بعدش ادامه ی داستان رو بخونم و بگم ما هم مثل تخمه ایم ! ترکیبی از بدی و خوبی .‌ زشتی و زیبایی . بچه ها هم با گیجی نگاهم کنن و بپرسن فلان کار خوب هست یا بد ؟ کم کم سوالاشون زیاد بشه .با سردرگمی بگم راسیتش خودم هم نمیدونم ! چیزی که از نظر کسی بد هست ، از نظر کس دیگه ای شاید خوب باشه . چون دیدگاه ها متفاوتن ؛ مثل تک تک چهره های قشنگتون که شباهتی به بقیه نداره . برای همین نمیشه به طور قطع گفت . گاهی آدم ها باعث میشن فکر کنیم خوب نیستیم . گاهی با کارهامون این حس بهمون دست میده . اما در نهایت ته قلبمون میدونیم چی خوبه و چی بد .یکیشون که سرش رو کج کرده بود بگه ته قلب کجاست ؟ بغل دستیش بلند شه و انگشتش رو فرو کنه تو دنده ش . من هم فوری جداشون کنم تا تلفات ندن . اما با سوال دیگه ای ذهنم مشغول شه . اگه قلبمون ندونه چی ؟تا بخوام جوابش رو بدم زنگ بخوره و بچه ها با خوشحالی کلاس رو روی سرشون بذارن . من هم آروم وسایلم رو جمع کنم و به آخرین سوال فکر کنم . به اینکه اصلا جوابی براش داشتم ؟ میتونستم چیزهایی سرهم کنم و بذارم تو دنیای بچگانه ی خودشون سیر کنن .اما میدونستم آدم هایی وجود دارن که قلبشون مدت هاست خاموشه . و چطور این رو برای یه بچه توضیح بدم ؟ اینکه با بدی هامون قرن هاست که گور خودمون رو می کنیم . نه ... این چیزها فعلا گفتن نداره . بذار فکر کنن هنوز اونقدرا بد نشدیم . بذار فکر کنن هنوز هم خوبیم .