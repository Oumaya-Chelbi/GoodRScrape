بعد از تموم کردن کتاب به یکی دو روز وقت احتیاج داشتم تا بتونم هم منصفانه تر و هم منطقی تر نسبت به تجربه خوندن این کتاب نظرمو با شما درمیون بذارم. این مانگا- همونطور که تقریباً همه شما میدونید- از روی یکی از مشهورترین رمانهای تاریخ ژاپن اقتباس شده به طوری که بخشی از دی‌ان‌ای فرهنگی ژاپن محسوب میشه و  نظر دادن در مورد مانگا بدون در نظر گرفتن سرچشمه اصلیش مجاز نیست و به همین خاطر بعد از یه مرور سریع رمان برگشتم که از تجربه م بنویسم ( "گفتن از تجربه" رُ بلدم اما "ریوی نویسی" رُ نه، واقعاً.)1- تجربه مرور رمانمایوس کننده. مایوس کننده و درازه گو. مشکل اصلی من با کتاب، بافت رواییش و شخصیت اصلی داستانه. و از اونجایی که کل کتاب یه اعترافنامه/شبه-زندگینامه ست که توسط همین شخصیت اصلی روایت میشه، خوندن این کتاب رُ سخت تر و دلسرکننده تر می کرد. بیشتر توضیح میدم:دازا‌ای این کتاب رُ که ترجمه اسم اصلیش میشه [به زعم من البته] "نالایقِ بشر بودن人間失格"، به سبک I-novelهای ژاپی و البته 40 سال بعد از شروع این جریان با الهام از زندگی شخصی خودش نوشته. آی-ناول یه سبکیه شبه به سبک نویسنده های بیت جنریشین آمریکا که تاکید داره روی تجربه شخصی و ثبت بی غل و غش و یک نفس اونا روی کاغذ. هم آی-ناول و هم بیت بیشتر از نظر ثبت جریانات شخصی و اجتماعی قابل ارجاع و احترام هستن ولی به نظر من هیچ باری از "هنر" ادبیات داخلشون مشاهده نمی شه. اینکه یک واقعه یا یک احساس ثبت بشه جالبه، اینکه اون واقعه یا احساس "نشون داده بشه"  به طوری که مخاطب درکش کنه و مخاطب راه کنکاش و کشف و شهود رُ باز ببینه خیلی خیلی باهم متفاوت هستن. دومی به نظر من هنر(art) تلقی میشه و اولی مهارت(skill).در رمان 人間失格،  یُ‌زُ(yozo) همواره درحال "توضیح" دادن رفتار و کردار خودش هست و بعد هم از احساسات درونیش میگه. به جای اینکه افسردگیش، انسان-گریزیش و خود-ویرانگریش نشون داده بشه تا درکش کنیم و به تِبِع اون همذاتپنداری در ما خلق بشه، کل احساسات لیست-گونه نامبرده میشن و تمام.به این اضافه کنید که یُ‌زُ هیچ کیفیت نجات بخشی (redeeming quality) نداره. این میتونست عمدی باشه اما داستانی که فقط و فقط بر پایه یک شخصیت، به صورت "اعترافات" به جلو میره، وقتی شخص مُعترف هیچ تلاش عملی برای بهتر بودن نمی کنه، منِ خواننده رُ پس میزنه و خوندن کتاب رُ به یه زحمت تبدیل می کنه.2-مانگا و جونجی ایتوالف) متن داستان در مانگای ایتودر مقابل جونجی ایتو با انتخابهای مسحور کننده ش برای تغییر دادن روایت و صد البته هنر تصویرگریش منبع اوریجینال رُ از یه گلدون ترک خورده برداشته و توی یه جنگل تاریک و پردرخت کاشته وبه جای هرس کردن، فرصتی به متن داده تا با شاخ و برگ دادن، به میوه بیافته. میوه ای که مثل زیتون تلخ و گسه ولی وقتی "پرورده" می شه از خوردنش سیر نمی شم.یکی از زیبایی های کار ایتو اینه که این رمان رُ به معنی واقعی تبدیل کرده به یک من-رمان (I-novel ). ایتو این موفقیت رُ با وارد کردن شخص دازاای  به داستان و به عنوان یه کارکتر انجام داده ولی فقط به این ترفند ساده اکتفا نکرده. برای مخاطب مطلع اولین سکانس مانگا با یک فلش بک به پایان نمی رسه. این اشاره به خودکشی ناموفق یُ‌زُ و ثونِ‌کُ نیست. بلکه این پایان زندگی دازاای هست که با آخرین معشوقه ش، تُ‌می‌اِ، که همراه باهم خود کشی کردن.و همینطورملاقات یُ‌زُ و  دازاای (به عنوان یه کارکتر فرعی)  در اواخر قصه و تاثیر این ملاقات روی زندگی هر دو نفر و مهمتر از این اشارات تصویری به یکی بودن و در عین حال تفاوت های این دو شخصیت داستانی از تکنیک های هنرمندانه ایتو هستن. چهره این دو کارکتر تقریبا غیرقابل تفکیک هست و حتی در بعضی پلان ها به طور عمدی مشخص نشده کدوم یکی از دو نفر درحال صحبته. تجربه این بخش از داستان مخصوصا برای من بهترین لحظه خوندن مانگا بود.نبوغ ایتو در نویسندگی به این ختم نمی شه. ایتو تونسته با الهام گرفتن از متن اصلی و پیدا کردن اِلِمانهایی که پتانسیل تبدیل شدن به موتیف های روانشناختی رُ داشتن اما بالفعل نشده بودن، روایت تصویری خودشه رُ ارائه بده.مثلا در رمان اشاره به بادبادک فقط یک بار و یک پاراگراف اومده، اما دازاای این بادبادک رُ به استعاره ای از حالت روحی یُ‌زُ تبدیل کرده. یا برای نشون دادن کسانی که واقیت درونی یُ‌زُ رُ کشف میکنن و "می بینن" چشم های ورقلمبیده کشیده!کلا "چشم" و اعضای صورت در این مانگا المان های فوق العاده با اهمیت و تکرار شده ای هستن که می تونم صفحه ها فقط درباره ش بنویسم.ب) تصویرگری ایتواز هنر نقاشی و تصویرگری، مخصوصا از نظر تکنیکی دانش چندانی ندارم و نمی خوام درباره این بنویسم. چیزی که نظرم رُ اینجا جلب کرد اما سکانس هایی بود بیشتربه حالات روانی یُ زُ پرداخت میشد و تفاوتش با سایر قسمت های داستان; لایه سطحی داستان با یه تصویرگری ریالیستی و پلان بنده های استاندارد پیش میره و وقتی به قسمت هایی می رسه که می خواد اهریمن های درونی یُ‌زُ یا حالات روانی/روانپریشی یُ‌زُ رُ نشون بده، به کل سبک تصویرگری تغییر میکنه. تصاویر به تبع متن و احساسی که باید منتقل کنن سورئال تر و پر هرج و مرج میشن. رنگ آمیزی خشن تر و نا مرتب می شه، سیاهی از اوت لاین بیرون میزنه و چهره ها حالت "بشر بودن" خودشون رُ از دست میدن: "نالایقِ بشریت人間失格"از ترفندهای ایتو که در خوانش های چندباره ی مانگا دستمون میاد هم نباید گذشت. مثلا گسستگی یُ‌زُ از واقعیت در بعضی جزییات سکانس های رئال هم قابل بازیابیه: مثل گیاهان داروخانه هی‌رُکُ یا زبان جُ‌شی وقتی که به یُ‌شی‌کُ تجاوز میکنه که شبیه زبان ثونِ‌کُ هست بعد ازخودکشی.حرف آخر:این مانگا از معدود آثار اقتباسی هست که به طرز معنی داری از منبع اصلی خودش بالاتر و پرمایه تره و خوندنش رُ به همه ادبیات دوست ها ( و نه فقط اُتاکو ها) پیشنهاد میکنم.