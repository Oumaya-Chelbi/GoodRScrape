کمتر کسیه که متولد ۱۸۶۵ به بعد باشه و کتاب« آلیس در سرزمین عجایب» رو نخونده باشه یا حداقل داستان اورجینالش نوشته «لوییس کارول» رو بعنوان قصه شب نشنیده باشه. حتی اگر کسی جزو هیچکدوم از این دسته ها نباشه، دیگه مطمئنم اقتباس «ریچ تروبلاد  ۱۹۸۸ » رو از این کتاب دیده و می‌دونه داستان از چه قراره. و اگه بازم نه، دیگه نمیتونم باور کنم که کسی اقتباس عجیب و جذاب« تیم برتون ۲۰۱۰» رو از آلیس با بازی «جانی دپ» ندیده باشه.بنابراین اگه احیانا جزو هیچکدوم از این افراد نیستید، این ریویوو برای شما نیست. (شوخی کردم بابا، شمام بخونید شاید یچیزی یاد گرفتید)حاوی اسپویل:داستان اورجینال «آلیس در سرزمین عجایب»، ماجرای سفر خیالی و هیجان انگیز دختر کوچولوی هفت ساله ای به اسم آلیس به سرزمین خیالی و جادویی هستش که دروازه ورودیش سوراخ لونه خرگوش توی حیاط خونه آلیسه. قصه از جایی شروع میشه که یه بعدازظهر گرم و کسل کننده،آلیس کوچولوی بازیگوش توی حیاط با خواهر بزرگ‌ترش نشسته و خواهرش کتاب میخونه. آلیس که حوصله اش سررفته و کمی خواب‌آلود شده با دیدن خرگوش پشمالوی سفیدی که توی باغچه ها میجهه شروع به خیال‌بافی میکنه و عجیب ترین اتفاقاتی که ممکن یه دختر بچه قرن نوزدهمی تجربه کنه رو تجربه می‌کنه( که البته تهش معلوم میشه همه چی خواب بوده و خانواده های سختگیر و مقید اون دوره رو از نگرانی درمیاره). این کتاب یه جلد دوم هم داره به اسم «آن سوی آینه» که هیشکی نخونده.از سال ۱۸۶۵ که داستان «آلیس در سرزمین عجایب» نوشته شده تا الان، از این داستان اقتباس های زیادی صورت گرفته. یکی از این اقتباس ها رمان دارک فانتزی «آلیس» نوشته «کریستینا هنری ۲۰۱۵» هستش که این ریویوو مربوط به همین کتابه. «آلیس» اولین جلد از سه گانه خانم هنری هستش که داستانش به طور کلی با اونچه که از «آلیس در سرزمین عجایب » میدونید و گفتم متفاوته. یه شباهت های ریزی با اقتباس برتون داره ولی خب در حد تنه زدن و نه بیشتر.توی این رمان، چندتا از  شخصیت های اصلی و مهم رمان اورجینال رو داریم، مثل «خرگوش سفید جلیقه پوش»، «گربه چشایر» با اون لبخند ترسناک، «کلاهدوز دیوانه»، «کاترپیلار » با اون قلیونش و صد البته خود «آلیس». اما تمام این شخصیت ها خیلی بدجنس و شیطانی هستند و توی منطقه ای به اسم «شهر قدیمی» مثل مافیا حکومت میکنن و دنیا رو به فساد میکشونن.رمان از جایی تعریف میشه که آلیس الان ۲۶ سالشه ، ده ساله توی تیمارستان زندانیه و هیشکی سراغش رو نمیگیره و تقریباً هیچی از گذشته خودش ، اینکه چرا زندانی شده و چرا باهاش مثل دیوانه ها رفتار میشه یادش نیست. تنها گاهی وقتا با لمس کردن جای زخم بزرگی که روی سمت چپ صورتش از گوش تا لبش کشیده شده، صحنه ای رو به یاد میاره که درحال خونریزی شدیده، چاقویی توی دستشه و فرار می‌کنه و مرتب میگه خرگوش سفید خرگوش سفید....به تازگی توی سلول بغلی آلیس مردی رو آوردن به اسم هچر که از سوراخ دیوار نزدیک کف زمین آلیس رو میبینه و باهاش حرف میزنه. هچر قاتله و بعد از اینکه تبر به دست بالای جسد مثله شده ۵ مرد گیرافتاده، آوردنش تیمارستان. اون هم تقریبا حافظه اش رو از دست داده ولی بطور غریزی امید داره که به‌زودی آزاد میشه.اما شروع ماجرا از اینجاست که آلیس توی سلولش خوابیده و بوی دود میشنوه، و بعد می‌فهمه تیمارستان آتیش گرفته . بعد هچر موفق میشه از سلولش فرار کنه و آلیس رو هم نجات میده. اونا دوتایی از تیمارستان در حال سوختن فرار میکنن و همه آدمای اونجا رو در حال مرگ رها میکنن، حتی توی راه چند نفرم می‌کشن. هچر بدون اینکه بدونه چطوری، راه فرار رو بلده و آلیس رو به شهر قدیمی می‌بره که یجورایی حلبی آباد اون سرزمین محسوب میشه و در مجاورت شهر جدید قرار داره که محل زندگی ثروتمندان و حاکمان سرزمینه. شهر قدیم شهریه که هرجور جنایت و کثافتی توش عادیه و مردمش با بدبختی زندگی میکنن ولی سعی هم نمیکنن ازش بیرون بیان. البته بخوایم صادق باشیم باید بگم سعی کردنشون هم اصولا فایده نداره.هچر مرتبا از هیولای سیاه سایه واری به اسم جابروکی حرف میزنه که داره تعقیبش می‌کنه و موقع سوختن تیمارستان از زیرزمین اونجا آزاد شده. این هیولا از خون و گوشت آدما تغذیه می‌کنه اما هیشکی ام ندیده اونو و فقط هچر حسش می‌کنه.توی سفر ادیسه وار هچر و آلیس، کم کم پرده های فراموشی از حافظه شون کنار می‌ره و میفهمن چه بلایی سرشون اومده. آلیس یادش میاد که نیروی جادویی خاصی داره و بخاطر همین نیرو در ۱۶ سالگی توسط دوستش «دری» گول خورده و به خرگوش سفید فروخته شده، و خرگوش بهش تجاوز کرده و صورتش رو زخمی کرده تا همیشه با این علامت بتونه پیداش کنه. وقتی خرگوش می‌خواسته آلیس رو به کلاهدوز بفروشه ، آلیس میزنه چشم خرگوش رو کور می‌کنه و فرار می‌کنه اما وقتی به خونه میرسه، هیشکی حرفش رو باور نمیکنه و میفرستنش تیمارستان .هچر هم یادش میاد که دختر کوچولوش توسط خرگوش سفید دزدیده شده و زنش هم توسط افراد خرگوش کشته شده و اونم وقتی رفته انتقام زن و بچشو بگیره، دستگیر و زندانی میشه.حالا هچر و آلیس می‌خوان خرگوش رو بکشن ولی قبلش باید دختر هچر «جنی» رو پیدا کنن و جابروکی رو که داره مردم شهر قدیم رو قتل عام می‌کنه نابود کنند... این وسط یه جریانات عشقی هم بین آلیس و هچر پیش میاد که فضا رو تلطیف کنه اما نمیتونه.توی پایان این جلد از مجموعه ، آلیس و هچر بعد کلی جادوگری و آدم کشی، خرگوش و کلاهدوز و کاترپیلار رو می‌کشن و جابروکی رو اسیر میکنن و شهر به دست گربه چشایر میفته. اون دو نفر هم میرن دنبال پیدا کردن جنی که به تاجری در شرق فروخته شده و الان اسمش سحر شده..........و اما درباره کتاب آلیس ، راستش بنظرم این کتاب بعنوان یه اقتباس، یا بعنوان یک دوباره خوانی از یک داستان نوستالژیک ، چندان چنگی به دل نمی‌زند. اگر چه شخصیت پردازی آلیس و هچر خوب و کامل بود، اما بقیه شخصیت ها هیچ پرداختی نداشتند و اصلا علت رفتارهاشون مشخص نبود. میتونم بگم تا نیمه کتاب به شدت مجذوب هیجان و تعلیق داستان بودم ولی بعدش که معما حل شد دیگه جذابیت هم کم شد و میشد حدس زد پایان داستان قراره آلیس پیروز بشه. آخرین مبارزه داستان، شکست جابروکی، هم که واقعا ماست‌مالی بود...میزان زیادی از جنایت، تجاوز و خشونت هم توی داستان وجود داره که البته من هیچ مشکلی باهاش نداشتم و خب بنظرم بدجور داستان گوگولی آلیس رو دارک کرده که باحاله.....فعلا قصد ندارم دو جلد بعدی مجموعه رو بخونم، چون هزارتا کتاب نصفه دارم که باید. تمومشون کنم. اما ممکنه بعدا بخونم ببینم تکلیف ملکه و شاه و جنی چی میشه و کجای ماجرا چکار میکنن.